
كنت ميته فى جلدى و لقيت الى حضر كان جسمه اسود طويل ملهوش ملامح ومكان العين فجوه حمره  وجو الاوضه بقى حر اووى ولاقيناه بيتكلم بصوت غاضب عميق انتوا عايزين منى ايه !! جايبنى هنا ليه !! انتوا عارفين نتيجه اللى بتعملوه دا هتكون ايه !! انا مقدرتش اقول غير كلمه واحده بابا.  
سيد زعقلى وقالى اسكتى خالص وبعدين سيد قالوا انت عايز مننا ايه بتهددنا ليه قالوا يعنى انت مش عارف ان انت دنست جثتى حطيت فيها عمل سفلى سيد قاله هى دى مش كانت شغلانتك برضه ... وانت عايش وبتسخر الجن وبتعمل اعمال ولا انا غلطان !! ... الكيان  دا غضب جدا و كان فى نار طالعه من عينه قالوا انت جبت الكلام دا منين !! سيد قاله مبتشبهش على البيت اللى انت فيه والاوضه اللى انت فيها انت فعلا ابونا وانا وصلت للى انا فيه علشان انت سيبتنا لو كنت فضلت معانا زى اى اب ماكناش وصلنا للى احنا فيه ... الكيان غضب اكتر من الاول !! وقاله انا سيبتكم علشان احميكم مسيبتكوش علشان اهرب من المسئوليه ... سيد قاله اااااه تحمينا من ايه بقى !! قاله احميكم من الجن اللى معايا بس يا ابنى عمرى ما فكرت اضركم معايا ... انا هحكي لكم حكايتى يا ابنى ودا حقكم عليا...  
وبدا الكيان يحكى ويقول وانا صغير كان عندى فضول بالحاجات دى و فضلت ادور واشترى كتب واقرا بس ... وانا بجرب مكنتش عارف عواقب الموضوع دا لانى حضرتهم ومعرفتش اصرفهم فضلت اهرب منهم وفاكر انى ممكن اهرب منهم ... وبعدين اكتشفت انى مستحيل اهرب بدات اقرا اكتر علشان اعرف اتحكم فيهم ازاى علشان اسيطر على الوضع اللى انا فيه مش اكتر وفضلت احاول اسيطر عليهم ... وكنت قادر لحد ما امكم ماتت ومعرفش ليه اول ما امكم ماتت سيطرتى عليهم قلت اووى ... وخدوا بالكم انا مش بتكلم على جن عادى انا بتكلم على ملوك الجن لان التعويذه اللى انا حضرتهم بيها مكنتش اعرف ساعتها انها تعويذه ملكيه بتستحضر ملوك الجن وبعد ما امكم ماتت بدأو يفكروا في أزيتكم علشان اسمع كلامهم وكان مستحيل اسمح ابدا ان يحصلكم حاجه بسببي علشان كدا قررت ابعد عنكم علشان اقطع اى صله بينى وبينكم وحتى قبل ما امشى حطيت على كل واحد فيكم طلسم علشان يحميه لو فكروا يأزوكم وسبت البيت واجرت شقه فى مكان تانى وكل اللى كنت بفكر فيه ازاى ابعدهم عنكم ما انكرش انى ساعات كنت بفك اعمال مش بعمل اعمال يا سيد بيه ... عرفت بقى انى عمرى ما استعملتهم فى الشر وعرفت ان انا كنت بحميكم !! بس دا مايمنعش ان انتم لازم تصلحو غلطتكم ومش معايا انا بس لكن مع كل واحد حطيطوا عمل فى كفنه وعلى فكره لولا الطلسم اللى عليكم كانت اوراح كتير ازتكم ... على اللى انتوا عملتوه فيها.
سيد قاله يعنى انت عايزنا نروح المقابر نطلع الجثث نشيل منها الاعمال !! قاله ايوه لان بموتى الطلسم بطل مفعوله والارواح دى هاتازيكم وهاتخليكم تتمنوا االموت انا عملت كل دا اللي عليا وهددتكم وخوفتكم علشان احميكم منهم وتعرفكم ايه الحل لان هما ماكنوش هايجوا يقولولكم الحل ... وفي شرط تانى كمان لازم الناس كلها تعرف اللى كنتم بتعملوه يمكن الناس تسامحكم وربنا يسامحكم ... انا معنديش حاجه تانى اقولها انتوا حرين اختارو يا تعملوا اللى انا قلت عليه يا هتبتدى اسود ايام حياتكم.  
واختفى الكيان من الاوضه  وابتديت انا وسيد نبص لبعض ومش فاهمين حاجه وكل اللى طالع عليا اني بقوله انت السبب ودتنى فى داهيه حرام عليك ... ايه الحل دلوقتى انا مش عايزه اموت لقيته بصلى قوى وبيقولى وهو انتى مصدقه !! قولتله طبعا مصدقه و خايفه جدا ... انت ازاى مش خايف ؟؟  
قالي واخاف من ايه الارواح عايزه تيجى تيجى كلها ... كل روح هتيجى عندى ليها 100 جن يحمينى منها ولا انتى فاكرانى خايب ... بعد كدا كل واحد فينا دخل على اوضته على اساس انه ينام وطبعا دا كان مستحيل بالنسبالى لان من كتر التفكير مش عارفه انام قعدت افكر فى اللى حصل ولكن غلبنى النوم ونمت وصحيت فجاه على صوت قطه بتنونو بشكل هستيرى ومرعب وصوت خربشه جامد ... قومت نورت النور ودورت فى البيت كله مش لقياها مع ان الصوت طالع من الاوضه بتاعتي قلبت الاوضه كلها وابتديت اركز على الصوت لقيته طالع من جدران الاوضه.  
كل اللى جه فى تفكيرى ان القطه دى محبوسه فى الحيطه وبتحاول تخرج بس دا مش صوت قطه واحده دا صوت قطط كتير فجاه النور قطع صرخت بصوت عالي وندهت على سيد وفعلا سمعت صوت حاجه جايه بتجرى من اوضته لاوضتى قعدت اقوله يا سيد الحقنى انا خايفه ... مردش عليا فتحت كشاف الموبايل ويارتنى ما فتحته اللى شوفته كان كلب اسود كبير وقاعد يقرب منى كل ما بيقرب يكبر ويكبر وكنت بشوف ملامحه اوضح عينه حمرا وسنانه بتنقط دم  قعدت اصرخ وانده على سيد ولكن صوتى مكنش بيطلع محستش بنفسى الا وسيد بيفوقنى قالى مالك فى ايه حكتله اللى حصل  قالى متخافيش ... انا هعمل جلسه تحضير وهعمل طلسم يحمينا زى اللى ابونا كان عامله وهدانى وقعدت اقرا قران ونمت ويا رتنى ما نمت.  
المرادى صحيت علشان مكنتش قادره اتنفس زر ما يكون فى حاجه على وشى مش مخليانى عارفه اتنفس حاولت احرك ايدى معرفتش كانها مربوطه اتفزعت ابتديت اتحرك بسرعه اكتر لانى حسيت ان جسمى كله مربوط ولكن كنت سامعه صوت زقزقه وحاسه ان فى حاجه ماشيه عليا وفجاه !! حسيت ان فى اظافر بتخربش فى وشى والدنيا ضلمه وانا مش شايفه حاجه وابتديت اشم ريحه غريبه عامله زى ريحه الميتين ... جيت اصرخ صوتى مطلعش وابتديت اعرف احرك ايدى واشيل الحاجه اللى كانت ربطانى ولكن الغريب ان ملمسها زى ملمس الكفن فابتديت اجمع تركيزى واكتشفت ان انا فى المقابر.  
بدات اصرخ واقول الحقونى الحقونى والفران عماله تقرقض فيا زى ما اكون وليمه ليهم قعدت افتكر اى ايه قرانيه علشان اقولها مفتكرتش غير ايه الكرسى فجاه لقيت المكان بقى كله نور وفى حد بيقرب منى انا شايفه خيال بس وسمعت صوت بيقولى خلى اخوكى يصلح اللى عمله علشان نرحمكم من اللى احنا بنعملوا دلوقتى ... ورجعت الدنيا ضلمت تانى بس المرادى لما فتحت عنيا لقتنى نايمه فى مشرحه المستشفى انا عرفت هما جابونى هنا ليه جابونى علشان اعرف اسماء الناس اللى احنا حطينا معهم الاعمال !! وفعلا قمت دورت على ملفات الجثث اللى خرجت من المشرحه بس قررت ان اخد نسخه منهم كلهم علشان انا مش فاكره احنا حاطينا الاعمال امتى ولمين وروحت البيت صحيت سيد حكتله كل اللى حصل قلتله دول مش هايسيبونا يا سيد !! لو مش خايف على نفسك خاف عليا تعالى ناخد الاسماء والعناوين دي ونشيل الاعمال من الاكفنه بتاعتهم سيد بصلى بصه غريبه وقالى انتى مجنونه دول اكتر من 100 اسم ... قولتله ماهى ملهاش حل تانى قالى طب اصبرى انا النهارده هعمل جلسه لو نفعت يبقى خلصنا من الموضوع كله ولو مخلصتش هاعملك اللى انتى عايزاه وفعلا دخل الاوضه يعمل اللى قالى عليه وانا دخلت اوضتى اقرا قران وروحت فى النوم وصحيت على اصوات غريبه وناس بتصرخ ستات ورجاله واطفال وسامعه كلام غير مفهموم وهمس واصوات حيوانات قمت علشان اركز واشوف الاصوات دى جايه منين لقيتها جايه من اوضه ابويا ابتدى جسمى يقشعر ندهت على سيد ولكن سيد مش موجود فى اوضته فقررت انى هافتح الاوضه واشوف ايه اللى بيحصل جوه وانا بقرب من الاوضه سمعت صوت اخويا سيد وهو بيضرخ اه  اه اه اه اه والصوت عمال يعلى.  
فتحت الاوضه لقيت اللى كنت متوقعاه سيد نايم على الارض وبيصرخ وبيتوجع وحيطان الاوضه كلها  دم وبيخرج منها خيالات سودا كتير وعماله تقرب من سيد وكل ما تقرب صوت سيد يعلى اكتر واكتر   وفجاه سيد طار فى الهوا وجسمه بينزف دم من كل حته مع العلم ان مفيش فى جسمه اى خدش ولكن بعد ما بصيت كويس لقيت الدم خارج من بقه وفجاه النور قطع وسمعت صوت هبده جامده توقعت انها جثه سيد خرجت من الاوضه وقفلت الباب وقعدت على الارض جنب الاوضه ولكن لقيت الارض غرقانه وفي اللحظه دى النور رجع ولقيت الارض غرقانه دم و الدم طالع من الاوضه.
اتفزعت جدا ودخلت الاوضه لقيت سيد على الارض والدم عامل دائره حوليه لكن مش لامسه ولكن الدم عامل يقرب يقرب وفجاه ابتدى الدم يخرج من سيد على هيئه خراطيم اوخطوط واصله بين سيد وبين الدم اللى مالى الاوضه وبسرعه غريبه الدم اتصفى من جسم سيد وبقى لحم على عظم اتفزعت وخرجت من الاوضه وفضلت اصرخ اصرخ وفجاه باب الاوضه اتفتح تاني دخلت بصيت لقيت الاوضه نظيفه ولكن لقيت ورقه فى منتصف الاوضه مكتوب فيها "من السهل ان ينقلب الجن على مسخره لكن من الصعب ان يسيطر او يؤذي اوراح معلقه".
انا اخدت الورقه وقعدت اصرخ والجيران اتلموا ومكنش على لساني غير أني بقول لازم اروح الترب.  
اخدونى بسرعه على المستشفى والدكتور قال دى عندها انهيار عصبى ودوائها مستشفى الامراض النفسيه والعصيبه المشكله دلوقتى انى مش عارفه اخرج واصلح الغلطه اللى عملناها انا وسيد ...
انا بكتب لكم قصتى وبقولكم اى حد توفى له مريض فى المستشفى اللي كنت بشتغل فيها من سنتين ياريت تروح تفتح القبر وطلع العمل من الكفن انا دورى كده انتهى وجه الدور عليكم ... تمت
